<div class="flex min-h-screen flex-col items-start justify-center py-2">
	<div class="h-10" />
	<div class="mx-auto">
		<section class="prose ">          
            <h3 class="">Kakavos kilmė</h3>
            <p>
                Kakava kilusi iš Amerikos ir ja jau
                mėgaujamės mažiausiai 3 500 metų.
                Šiandiena kakava auga 5 kontinentuose,
                atogrąžų džiunglių apsuptose plantacijose.
                Kakava yra lepus medis, kuriam reikalingas
                pavėsis ir užuovėja, didelė drėgmė ir šiluma.
                Žinios apie kakavą Europą pirmą kartą pasiekė
                tik 16a., o jo įsigyti galėjo tik aukštuomenė. Iki
                tol šokoladas buvo žinomas tik Amerikoje ir buvo
                vartojams religinėse ceremonijose kaip rūpiai maltas,
                kartus gėrimas xocolatl.
                Prireikė 300 metų ir šiek tiek sėkmės, kad šokoladas
                taptų švelnia, mums gerai pažįstama, plytele.
                Visai atsitiktinai šokolado meistras pamiršęs
                išjungti kakavos malimo mašiną ryte sunerimo,
                kad bus sugadinęs visą šokolado partiją,
                tačiau paragavęs suprato, kad atrado kažką
                nepakartojamo.
            </p>
            <h3 class="">Kakavos įvairovė</h3>
            <p>
                    Nuo priklauso šokolado skoniai?
                    • Nors kakavą gaminančių šalių klimatas
                    panašus, kiekvienoje šalyje yra nedidelių
                    skirtumų. Auginamos skirtingos kakavos
                    rūšys (forastero, criollo, chua, trinitario ir
                    daugelis kitų).
                    • Klimatas taip pat lemia skirtingus žemės ūkio
                    ypatumus. Kiekvienas ūkininkas nusprendžia
                    kaip pupelės augins, nuims ir apdoros, fermentuos.
                    Ypatingai drėgnuose kraštuose, kaip Papua Naujoji
                    Gvinėja, pupelės saulėja neišdžiūva, dėl to šalia
                    kurenami laužai nuo kurių kakava įgija dūmo skonį.
                    • Kakavos sviesto konsistencija kiekvienoje pupelėje
                    priklauso nuo to, kaip arti pusiaujo auga kakavos
                    medis. Kuo arčiau pusiaujo, tuo kietesnis kakavos
                    sviestas, nes medis pristaikęs prie aukštesnės
                    temperatūros.
                    • Pupelių skrudinimo lygis skirtingas pas
                    kiekvieną gamintoją. Ilgas ir žemos
                    temperatūros skrudinimas sukurs kitokius
                    skonius nei trumpas skrudinimas aukštoje
                    temperatūroje.
            </p>
            <h3 class="">Nuo kakavos iki plytelės</h3>
            <div>
                <ul>
                    <li>
                    Nuo pupelės iki plytelės gamintojai kakavą perka iš mažų
                    ūkininkų kooperatyvų, kurie nenaudoja pesticidų, herbicidų
                    ir ūkiai veikia agromiškininkystės principais. Dėl to tiekimo
                    grandinė yra skaidri ir lengvai atsekama. Dirbdami tiesiogiai
                    su ūkininkais, šokolado gamintojai žino, iš kur jų kakava kilusi,
                    kuo kiekvienas derlius skiriasi nuo ankstesnio.
                    </li>

                    <li>
                    Manufaktūrų šokoladas naudoja paprastus ingredientus:
                    kakavos pupelės, cukrus ir kakavos sviestas. Sąrašas lyg ir
                    baigiasi.
                    </li>

                    <li>
                    Amatininkų gaminiai visada skanesni, tiesa? Taip yra todėl,
                    kad kūrėjams tai rūpi. Jų darbas yra jų pasididžiavimas ir
                    džiaugsmas.
                    </li>
                
            
                </ul>
            </div>

            <div>
                <h3 class="">Masinės gamybos šokoladas</h3>
                <ul >
                    <li>
                        Jei valgote masinės gamybos šokoladą, greičiausiai jam
                        pagaminti buvo naudojamos žemos klasės pupelės, nes jos yra
                        nebrangios. Tačiau tokia kakava neturi turtingo skonio profilio,
                        be to gali patekti iš išnaudojamų ūkininkų.
                    </li>
                    <li>
                        Masiniam šokoladui reikia milijonų tonų vienodą skonį
                        turinčių pupelių - o tai yra neįmanomas poreikis, nes kiekvienas
                        derlius ir ūkis yra skirtingas. Dėl to pupelės manipuliuojamos
                        skoniu ir spalva - šarminamos (angl. dutching, apdorojamos sodos
                        tirpalu ar pan.). Taip sumažinamas šokolado rūgštingumas,
                        tačiau netenkama dalies svarbių antioksidantų ir flavanoidų.
                        Toks šokoladas paprastai būna kartus ir pernelyg tamsios
                        spalvos. Siekiant kovoti kartėliu ir prėsku skoniu dažnai
                        pridedama daugiau cukraus negu reikėtų.
                    </li>
                    
                </ul>
            
            
            </div>
            <h3 class="">Šokolado skoniai</h3>
            <p>
                Šokoladas turi neįtikėtiną skonių ir aromatų asortimentą - ir yra
                vienas iš sudėtingiausių žinomų cheminių mišinių, turinčiu apie
                1500 aromatinių junginių (kavoje ir vyne yra apie 1000). Jei tektų
                apibūdinti kiekvieną skonį, tai būtų sunki užduotis, o sąrašas vis
                tiek liktų nepilnas.
                Žmogus skiria penkis skonius (saldumą, sūrumą, rūgštumą,
                kartumą ir umamį). Tačiau kiti skonio potyriai kyla iš aromato.
                Kvapo, ir skonio pojūčiams naudojama ta pati jutimo sistema.
                Vienuose maisto produktuose yra cheminių medžiagų, kurios
                stipriau atpažįstamos iš aromatą, kituose – iš skonio. Todėl negalime
                užuosti sūraus ar rūgštaus kvapo, bet galime juos iškart paragauti.
                Palyginimui pabandykite paragauti šokolado užspaudę nosį -
                tai padės suvokti skonio ir poskonio skirtumus. Užsikimšę nosį
                pastebėsite tik grubiausias skonio natas - saldumą ir turbūt nieko
                daugiau, ir tik pasitelkus visus pojūčius atsikleis pilna skonių paletė.
                Turbūt ant pakuočių esate matę užrašą “skonio natos” ir svarstėte,
                ar tikrai galime paragauti skrudintų kriaušių, žemišką ar
                minkštos odos skonį? Gal šie žodžiai tėra rinkodaros gudrybės, o gal
                manote, kad jūsų pojūčiai nėra pakankamai jautrūs? Visų pirma,
                kiekvienas galime išmokti degustuot. Kadangi degustacija yra
                individuali patirtis - joje neįmanoma suklįsti, tiesiog reikia smalsiai
                tyrinėti ir smagiai praleisti laiką.
            </p>
            <h3 class="">Degustacija</h3>
            <p>
                Šokoladas yra nuostabus net neanalizuojant, o tai verčia
                susimąstyti: kam reikalinga degustacija?
                Pirmiausia kakava nėra tik vienas šokolado skonis, tai yra visa
                skonių šeimyna, turinti per 1500 aromatinių medžiagų. Norint jas
                pajusti reikia šiek tiek pasipraktikuoti - pasitelkti visus pojūčius ir
                ragauti lėtai. Tik tada atsiskleis paslėptieji skoniai, aromatai.
                Padarykime tokį testą:
                1. Paimkite du tos pačios rūšies tamsaus šokolado gabalėlius ir
                greitai suvalgykite pirmąjį. Porą kartų sukramtykite ir nurykite;
                2. Užgerkite vandens ir iš lėtai paragaukite antro, įsisavinkite
                aromatą ir leiskite jam ištirpti;
                3. Įvertinkite skirtumus.
                Dažnai šokoladas atrodys saldesnis, kai jį valgysi šiek tiek lėčiau.
                Skirdami laiko įsisavinti visus aromatus, atsiskleis platesnė skonių
                paletė. Jei paskubėsite - pastebėsite tik grubiausias skonio natas - jo
                saldumą ar kartumą.
            </p>
            <p>
                • Vienu ypu šokolado nereikia atsikąsti per daug, degustacijai
                pakanka nedidelio gabalėlio liežuviui uždengti.
                • Degustaciją pradėkite nuo didžiausio kakavos procento
                plytelės ir eikite žemyn, gurkštelėdami vandens tarp kiekvieno
                šokolado gabalėlio. Skonio suvokimas priklauso nuo to, ką
                ragavome anksčiau, tad pradėję nuo saldžiausios plytelės,
                sekantieji gabaliukai atrodys per kartūs.
                • Leiskite šokolado plytelei pasiekti kambario temperatūrą
                tada skonis bus juntamas geriausiai. Kakavos sviesto tirpimo
                taškas – vos pora laipsnių žemiau žmogaus kūno temperatūros,
                t. y. jos skonis pradeda atsiskleisti tą akimirką, kai tik paliečia
                liežuvį, o jei plytelė bus per šalta didžioji skonio dalis neatsiskleis.
                • Dažnai degustacijos metu naudojamas skonių ratas kuris
                padeda greitai prisiminti daug mums pažįstamų skonių. Su
                laikui pastebėsite, kad skonį vis lengviau ir lengviau apibūdinti,
                tuomet galite ragauti be jokių įrankių ar net sugalvoti savo!
                • Degustacijai reikalinga rami ir patogi erdvė (tai nereiškia
                pabėgti nuo draugų, o tiesiog išjungti televizorių ir atitolti nuo
                darbo vietos).
            </p>


            <p>
                Ragaudami šokoladą atkreipkite dėmesį į:
                - į pojūtį rankose - jo tirpumas ar kietumas,
                tvirtumą;
                - į kvapo intensyvumą ar kompleksiškumą,
                - į skonį - tai šokolado pamatas (sūru, saldu,
                kartu, rūgštu ir umami);
                - į poskonį - tai subtilesnė šokolado dalis, kurią
                jaučiame naudodamiesi uosle ir nuriję maistą.
                Poskoniui apibūdinti ne visada randame tinkamus
                žodžius ir dažnai pasitelkiame spalvas ar kitas
                asociacijas;
                - į tekstūrą - paprastai apibūdinama kaip švelni,
                rūpi ar lipni;
                -į pojūtį burnoje - tai subtilesnes tekstūros dalis
                (intensyvi, sodri, kreminė, švari). Smulkiau
                sumaltas šokoladas gali veltis burnoje, o daug
                sviesto turintis tirps švariai.
            </p>     
       
            
		</section>
	</div>
</div>
