<div class="flex min-h-screen flex-col items-start justify-center py-2">
	<div class="h-20" />
	<div class="mx-auto">
		<section class="prose ">
			<h3 class="">Trumpai apie Kevérzos šokolado gamybą</h3>

			<ol class="">
				<li>
					Šokoladą gaminame nuo pradžių pradžios atrinkdami geriausias kakavos pupelių rūšis. Ne
					visos rūšys yra tinkamos geram šokoladui, dėl to atsirinkti skaniausią rūšį ir regioną yra
					begalo atsakingas žingsnis.
				</li>
				<li>
					Kiekvienas derlius turi savitus aromatus ir skonį, kiekvieną rūšis turi begalę stebuklingų
					skonio niuansų: vaisiniai, citrusiniai, riešutiniai, karameliniai... Gamindami šokoladą
					nuo pupelės iki plytelės turime nuostabią galimybę išgryninti šias gamtos dovanas.
				</li>
				<li>
					Siekiant sukurti tobulą produktą atsirenkame labiausiai patyrusius ūkius. Vien kakavos
					nuskynimas yra nepaprastas iššukis. Kakava turi būti nuskinta tinkamu brandos momentu, o
					tam reikalinga gili ūkininkavimo patirtis ir tradicijos. Nuskynus sunokusį vaisių pupelės
					yra išimamos ir fermentuojamos mažiausiai savaitę ir kiekvieną diena apverčiamos, kad būtų
					išlaisvinti aromatai.
				</li>
				<li>
					Gavę pupeles mes - kevérzos - ilgai eksperimentuojame tol kol pasiekiame trokštamus
					rezultatus. Pupeles skrudiname išlaisvindami aromatus, malame kol pasiekiame norimą
					tekstūrą, končiuojame kai norime sušvelninti. Galiausiai temperuojame, kad jūsų namus
					pasiektų traškus ir blizgus šokoladas.
				</li>
				<li>Viską užbaigiame atsakingai supakuodami šokolado plyteles į rankų darbo pakuotes.</li>
			</ol>
		</section>
		<section class="prose prose-slate">
			<h3 class="">Kaip ragauti Kevérzos šokoladą</h3>
			<p class="">
				Valgyti ir ragauti šokoladą tai du skirtingi dalykai. Su šokolado gabalėliu nereikia
				skubėti. Tikslas iš lėto ragaujant susitelkti į pojūčius ir subjektyviai apibūdinti
				šokoladą. Kiekvienas pojūtis sukurs naujų asociacijų, kurios padės palyginti šokoladus
				tarpusavyje, atrasti mylimiausią rūšį ir pažinti naujus skonio subtilumus. Ragaudami
				šokoladą atkreipkite dėmesį į:
			</p>

			<ul class="">
				<li>jo spalvą ir jos intensyvumą,</li>
				<li>į pojūtį rankose, jo tirpimas ar kietumas, tvirtumą,</li>
				<li>į garso skardumą ar duslumą atlaužus gabalėlį,</li>
				<li>į kvapo intensyvumą ar kompleksiškumą,</li>
				<li>ir galiausiai į skonį.</li>
			</ul>

			<blockquote>
				<h4>
					"Jei paskubėsite suvalgyti šokoladą pastebėsite tik grubiausias skonio natas jo saldumą ar
					kartumą. Tačiau leisdami šokoladui tirpti burnoje atsiskleis platesnė skonių paletė."
				</h4>
			</blockquote>

			Kalbant apie šokolado skonį, paėmus gabalėlį reiktų išsitraukt užrašinę ir apibūdinti
			šokoladą:
			<ul class="">
				<li>
					<strong>koks skonis?</strong> - tai šokolado pamatas (sūru, saldu, kartu, rūgštu ir umami),
				</li>
				<li>
					<strong>koks poskonis?</strong>- tai subtilesnė šokolado dalis, kurią jaučiame
					naudodamiesi uosle ir nuriję maistą. Poskoniui apibūdinti ne visada randame tinkamus
					žodžius ir dažnai pasitelkiame spalvas ar kitas asociacijas. Pabandykite paragauti
					šokolado užspaudę nosį - tai padės suvokti skonio ir poskonio skirtumus. Užsikimšę nosį
					pastebėsite tik grubiausias skonio natas - saldumą ir turbūt nieko daugiau, o atkimšus
					atsikleis visą šokolado paletė. Šokoladas kaip ir kava turi šimtus aromatinių dalelių,
					kurias galime pajusti, bet nevisada randame tinkamų žodžių joms apibūdinti - žalias,
					vaisinis, šviesus?!
				</li>
				<li>
					<strong>kokia tekstūrą?</strong>- paprastai apibūdinama kaip švelni, rūpi ar lipni,
				</li>
				<li>
					<strong>koks pojūtis burnoje?</strong>- tai subtilesnes tekstūros dalis (intensyvi, sodri,
					kreminė, švari). Smulkiau sumaltas šokoladas gali veltis burnoje, o daug sviesto turintis
					tirps švariai.
				</li>
			</ul>

			<p>
				Degustuojant naudinga turėti kelis skirtingus šokoladus, nes lygindami juos galime atrasti
				naujus pojūčius. Tikimės kad tai padės jums įvertinti šokoladą ir įžvelgsite daugiau
				skirtumų tarp skirtingų rūšių.
			</p>
		</section>
	</div>
</div>
